---
---
Redovisning kmom01
=========================

Jag har vissa tidigare erfarenheter av objektorienterad programmering, framförallt från oopython- kursen som vi nyss läste. Därmed är det mycket som är färskt i minnet och det gick därförs ganska enkelt att komma igång med kursmomentet. Logiken är densamma men syntaxet skiljer sig åt något, men jag upplevde inte att det utgjorde något större hinder.

Jag hade glömt bort lite om hur man programmerar i PHP och strukturerar koden, använder vyer, sessioner mm. Därför valde att börja med att läsa igenom grundguiden för PHP och på så vis fräscha upp minnet. Sedan kom det tillbaka när jag gjorde uppgifterna  och ”gissa numret” gick bra att utföra. Jag valde att lagra spelet (objektet) i sessionen i en property jag kallade ”game”. Varje gång man besöker sidan och det inte finns en pågående session så instantieras objektet från Guess-klassen, sparas i sessionen och därefter anropas random-metoden som startar upp det nya spelet. Om ”game” redan finns i sessionen hoppas detta över. Allt sköts genom en if-sats. På index-sidan använder jag sessions-nycklarna  ”cheat”, ”guessFeedback” och ”gameOver” för att rendera innehållet på sidan. Jag använder en processingsida som formuläret postas till och på den används informationen som bifogats i formuläret till att arbeta mot Guess-objektet och skriva till sessionen. ”guessFeedback” innehåller strängen som metoden makeGuess returnerar. ”cheat” sätts också till true på processingsidan om användaren gör det valet i klienten, och så visas numret för användaren. ”gameOver” sätts till true på processingsidan för formuläret när det är slut på gissningar eller gissningen är rätt. När detta sker så visas ett annat formulär, likadant som det ursprungliga men med endast resetknappen. Jag valde att styla sidan för spelet också, på så vis fick jag öva lite på mina css-kunskaper, vilket var nyttigt. Jag använde mig även av Fontawesome, vilket jag inte gjort mycket tidigare.

Git och GitHub var inga problem, och jag hade ordnat med SSH-nycklar sedan tidigare. Jag kan arbetsprocessen ganska väl sedan designkursen och ser fram emot att få fortsätta öva på att använda mig av det. Me-sidan känner jag också igen från designkursen och det gick så här inledningsvis i kursen bra att orientera sig i strukturen. Det är ganska mycket mappar och filer, och det är långt ifrån att jag bemästrar ramverket, men på det stora hela tycker jag det känns bra.

I kursmomentet så fick jag fortsätta med PHP och blev introducerat för objekt och klasser, vilket jag har erfarenhet av från Python och Javascript. Har man gjort något i ett språk brukar det vara enkelt att göra det i ett annat. Detta visste jag sedan tidigare, men det var ändå något som jag ännu en gång fick bekräftat. Sedan fick jag mer träning på CSS i Guess-spelet. Där jag fastnade jag ganska länge med att experimentera och testa nya saker, vilket var roligt. Man brukar lära sig mycket av att sitta och leka på det sättet. Det är min TIL för kursmomentet.
