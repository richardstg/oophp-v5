---
---
Redovisning kmom04
=========================

Initialt var det lite förvirrande med trait och interface. Det innebar fler filer att hålla reda på. Det var första gången jag bekantade mig med koncepten, och jag har inte stött på någon motsvarighet i ett annat programmeringsspråk. Jag förstod inte direkt hur de förhöll sig till varandra och deras relation. Efter att ha läst igenom styckena i guiden som hanterade frågan så klarnade det mer och mer. Det var egentligen inte så komplicerat. Nu förstår jag grundkoncepten, där traitet blir som en paste av kod in i klassen och interfacet fungerar som ett kontrakt för vad objekt av klassen ska kunna leverera. Det var inga problem att implementera dem i spelet.

Kontroller var ett nytt koncept. Jag vet inte riktigt vad jag känner inför det. Det var ganska likt så som vi konstruerade spelet med hjälp av routes. Säkerligen finns det nytta med att utnyttja möjligheten till att skriva tester för kontrollerklassen. Det var lite mer ovant än vanliga routes, dem har jag arbetat mer med dem sedan tidigare. Övergången var dock inte komplicerad, utan gick smidigare än vad jag hade trott på förhand.

Jag tycker att integreringen i ramverkets klasser och struktur fungerat väl. Det innebär ett något annorlunda sätt att arbeta på. När man lär sig hur saker fungerar och hur man ska göra så blir arbetsprocessen väldigt strukturerad, och det uppskattar jag. Sedan är det bra att det finns mycket som är inbyggt, exempelvis med kommandon som ”make test” och hur testresultaten sparas. Likaså autoloadern och att man inte behöver bekymra sig över inkluderingen av klasser i varje fil.

När jag skapade intelligensen till tärningsspelet så tog jag inte hänsyn till den tidigare historiken. Tärningen har inget minne och sannolikheten är alltid 1/6 för att ett visst värde ska slås. Jag valde att basera datorns beslut om antalet kast utifrån poängavståndet till spelaren. Jag använde en if-sats med ett antal intervall för poängdifferensen. Om spelaren ligger mindre än 10 poäng före kastar datorn två gånger, mellan 10-20 poäng kastar den tre gånger, mellan 20-30 kastar den fem gånger, osv. Sedan tidigare hade jag med ett villkor inom datorns spelmetod som undersöker om datorn med sitt senaste kast kommit upp i 100 poäng, och om så är fallet slutar den kasta och vinner spelet.

Testningen av koden gick bra och jag lyckades uppnå en ganska hög kodtäckningsgrad. Totalt blev snittet 86% för samtliga klasser, inklusive kontrollerklassen. För min spelklass uppnådde jag 94,29%, tärningsklassen 100%, tärningshandsklassen 100%, tärningshandshistogramklassen 100%, histogramklassen 80,77%, histogramtraitet 100% och kontrollerklassen 75%. Jag kände mig lite mer van än vid förra kursmomentet. Framförallt skrev jag mina metoder på ett bättre sätt, som gjorde det enklare att testa. Bland annat så bröt jag ut och skapade en egen metod som returnerade antalet kast som datorn skulle göra. Jag försöker tänka mer i de banorna när jag skriver koden.

I kursmomentet fick jag för första gången lära mig om interface och trait, samt hur man kan använda sig av dem när man skriver klasser. Jag fick även lära mig om kontrollerklasser och hur man kan skriva enklare tester för dem. Det är min TIL för kursmomentet.

